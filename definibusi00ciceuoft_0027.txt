CI (“ 1⁴:1³0

DE FINIBUS, 1.

Ι. 1. Non eram nescius, Brute, cuni, quae summis in
geniis exquisitaque doctrina philosophi Graeco sermone
tractavissent, ea Latinis litteris mandaremus, fore ut hic
noster labor in varias reprehensiones incurreret. Nam
quibusdam, et iis quidem non admodum indoctis, totum hoc
displicet, philosophari. Quidam autem non tam id repre-
hendunt, si remissius agatur, sed tantum studium tamque
multam operam ponendam in eo non arbitrantur. Erunt
etiam, et ii quidem eruditi Graecis litteris, contemnentes
Latinas, qui se dicant in Graecis legendis operam malle
consumere. Postremo aliquos futuros suspicor, qui me ad
alias litteras vocent, genus hoc scribendi, etsi sit elegans,
persgnae tamen et dignitatis esse negent. 2. Contra quos
omnis dicendum breviter existimo 3 quamquam philosophiae
quidem vituperatoribus satis responsum est eo libro, quo a
nobis philosophia defensa et collaudata est, cum esset accusata
et vituperata ab Hortensio. Qui liber cum et tibi probatus
videretur et iis, quos ego posse iudicare arbitrarer, plura
suscepi veritus, ne movere hominum studia viderer, retinere
non posse. Qui autem, si maxime hoc placeat, moderatius
tamen id volunt fieri, difficilem quandam temperantiam
postulant in eo, quod semel admissum coe‘rreri reprimique
non potest, ut moy-fimum iustioribus utamur illis, qui

omnino avocent a philosophia, quam his, qui rebus infinitis

